---
extends: _layouts.post
title: স্মৃতি-বিস্মৃতি
date: '2011-05-18'
gist: null
section: content
---

একা থাকতে আমি বড্ড ভয় পাই<br>
ভয় না পেয়ে উপায় আছে?<br>
কিলিং স্কোয়াডের মত তোমার স্মৃতিগুলো<br>
সারাক্ষন আমাকে তাড়া করে বেড়ায়।<br>
পরিচিত সেই রাস্তা ধরে হাটলে<br>
আজও মনে হয়, তুমি আসবে<br>
পেছন থেকে এসে হাত বাড়িয়ে দেবে<br>
এ ভয়েই তো সে রাস্তা ছেড়ে দিয়েছি আমি,<br>
পরিচিত সেই গানের সুর কানে বাজলে<br>
কিংবা পরিচিত সেই পারফিউমের ঘ্রান<br>
আমাকে আবারো মনে করিয়ে দেয় তোমাকে<br>
একা হতেই যে স্মৃতিগুলো ফিরে আসে<br>
ভয় না পেয়ে উপায় আছে, বলো?<br>
চকলেট খাওয়া তো ছেড়েই দিয়েছি<br>
বৃষ্টিতেও ভিজতে পারি না<br>
এখানেও যে স্মৃতিগুলো তাড়া করে বেড়ায়<br>
বিশেষ কিছু দিন, বিশেষ কিছু মুহুর্ত<br>
এমনকি মুঠোফোনটাও, তোমাকে মনে করিয়ে দেয়<br>
তোমার স্মৃতিগুলোর ভয়ে ফেরারী না হয়ে উপায় আছে, বলো?

তাই তো আমি পরিচিত সব কিছু ছাড়তে চাইছি<br>
আমার জগৎকে ছোট করে ফেলেছি<br>
তোমার স্মৃতিগুলো আমার চারদিকে একটা বৃত্ত তৈরী করেছে<br>
বৃত্তটা ধীরে ধীরে ছোট হয়ে আসছে<br>
একসময় এরাই আমার সামনে এসে দাড়াবে, আমার গলা চেপে ধরবে<br>
আমি জানি, তখনো একটা অস্ফুট আর্তচিৎকারই বেরুবে আমার মুখ থেকে<br>
আমি তোমাকে ভুলতে চাই।

২৮.০৮.২০০৮<br>
সকাল ০৭.১৪
