---
extends: _layouts.post
title: ভালবাসার জন্য
date: '2011-05-19'
gist: null
section: content
syntaxHighlight: false
---

তোমার কি ভালবাসা চাই?<br>
কোন ভালবাসা? কতটা, কত গভীরতার?<br>
যা চাও সবই দিতে পারব আমি।<br>
ভালবাসার জন্য তাজমহল আমি বানাতে পারব না ঠিকই<br>
তবে আমার হৃদয়ে যে তাজমহল, তোমার জন্য<br>
তা কি দেখে কখনো শেষ করতে পারবে?<br>
সম্রাট এডওয়ার্ডের মত কখনোই আমি সিংহাসন ছেড়ে দেব না<br>
বরং তোমার জন্য তার একপাশে জায়গা করে দেব।

দান্তের মত হয়ত ডিভাইন কমেডি লিখে দিতে পারব না<br>
অথবা কবি ইকবালের মত প্রেমের কোন মহাকাব্য<br>
তবে হৃদয় নিঙরানো অনুভূতি ঠিকই বোঝাতে পারব তোমাকে<br>
তোমাকে কোটি কোটি টাকা হয়ত দিতে পারব না ঠিকই<br>
তবে কখনো তোমাকে কোন অভাবে রাখব না<br>
অন্তত ভালবাসার অভাব তো নয়ই,<br>
তোমার জন্য মায়ের শাসন, বাবার রক্তচক্ষু উপেক্ষা করতে পারব<br>
এক কাপড়ে রাস্তায় এসে দাড়াতে পারব<br>
পুরোটা মেঘনাদবধ মুখস্ত শোনাতে পারব<br>
আশি পৃষ্ঠার একটা রোমান্টিক প্রেমপত্র লিখে দিতে পারব<br>
ক্লাস ফাঁকি দিয়ে ঘন্টার পর ঘন্টা অপেক্ষা করতে পারব<br>
তুমি যদি বল, হেরে গলায় তোমাকে গানও শোনাতে পারব<br>
শীতের রাতে সাতরে পুকুর পাড়ি দিতে পারব<br>
দু'পায়ে ভর করে টেকনাফ থেকে তেতুলিয়া ঘুরে আসতে পারব<br>
ঘন্টার পর ঘন্টা অপলক তোমার দিকে তাকিয়ে থাকতে পারব<br>
সারাজীবন তোমার অপেক্ষায় থাকতে পারব<br>
ভালবাসার জন্য আমি কিন্তু অনেক কিছুই করতে পারব, করবোও<br>
তবে ভালবাসাহীন কোন মানুষের জন্য, এক বিন্দুও নয়।

২৯.০৮.২০০৮<br>
রাত ১১.০৬
