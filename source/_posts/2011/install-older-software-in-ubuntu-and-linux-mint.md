---
extends: _layouts.post
title: উবুন্টু বা মিন্টে পুরাতন সফটয়্যার ইনস্টলেশন
date: '2011-09-07'
gist: >-
  উবুন্টু এবং লিনাক্স মিন্ট অপারেটিং সিস্টেমে পুরাতন সফটয়্যার ব্যবহার করার
  পদ্ধতি।
section: content
syntaxHighlight: true
categories: []
---

আপনি এত কস্ট করে উবুন্টু/মিন্টে বিভিন্ন সফটওয়্যার ইনস্টল করেছেন কিন্তু নতুন করে আবার উবুন্টু/মিন্ট ইনস্টল করলেই সবই শেষ। আবার অন্য পিসিতে উবুন্টু/মিন্ট সেট আপ করলেন কিন্তু প্রোয়জনীয় সফটওয়্যার ইন্টারনেট সংযোগ ছাড়া দিতে পারছেন না। এই সমস্যা সমাধানের জন্য আপনাকে শুধু ছোট একটা কাজ করতে হবে।

আমরা যে সকল সফটওয়্যার ইনস্টল করি তা সাধারনত জমা থাকে এখানে-

```
file system/var/cache/apt/archieves
```

এটাকে বলা হয় উবুন্টু/ মিন্টের লোকাল রিপোজিটরি।

প্রথমে আমাদের করণীয় হচ্ছে যা তাহলো আমাদের ডাউনলোডকৃত সফটওয়্যার সমূহ archieves ফাইল থেকে হার্ড ডিস্কের যে-কোন নিরাপদ জায়গাতে রাখি। যদি নরমালি কপি করা যায় না তখন রুট পারমিশন নিয়ে করতে হতে পারে। সেজন্যে-

`alt+f2` চেপে application launcher এ গিয়ে `gksu nautilus` লিখে এন্টার দিতে হবে। অথবা টার্মিনালে গিয়ে লিখুন-

```
gksudo nautilus
```

অত:পর ফাইল গুলো কপি করে রাখুন।

এখন নতুন পিসি বা যে পিসিতে সফটওয়্যার সমূহ ইনস্টল করতে চান তার ডেস্কটপে ফাইলটা কপি করে রাখুন এখন টার্মিনালে লিখুন-

```
cd Desktop/folder-name
```

[যদি আপনার ফোল্ডারটির নাম archieves হয় তবে archieves লিখুন]

এরপর লিখুন-

```
sudo dpkg -i *.deb
```

ব্যস এখন থেকে আপনি নতুন করে উবুন্টু/মিন্টে আপনার পুরনো সব সফটয়্যার ইনস্টলেশন করে ব্যবহার করতে পারবেন।
