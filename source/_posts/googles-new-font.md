---
extends: _layouts.post
title: গুগলের নতুন ফন্ট
date: '2014-07-17'
gist: My thoughts about google's new font.
section: content
---

গুগল গতকাল নতুন একটি ফন্ট রিলিজ দিয়েছে। গুগল এই ফন্ট ফ্যামিলির নাম দিয়েছে Noto. এর আগে এই ফন্টটি আমি প্রথম দেখি এন্ড্রয়েড ৪.৪ কিটক্যাটে। চমৎকার রেন্ডারিং করে।

আমার এমনিতেই বাংলা ফন্টের উপর প্রচন্ড রকমের দূর্বলতা আছে। বাংলা ফন্টের সংখ্যা খুব বেশি না, তাই নতুন ফন্ট পেলেই ঈদ ঈদ লাগে। এই ফন্ট ফ্যামিলির বাংলা ফন্টটার রেন্ডারিং দূর্দান্ত। আমি এতটাই মুগ্ধ হয়েছি যে আমি আমার পিসির ডিফন্ট ফন্ট সোলাইমানলিপি থেকে চেঞ্জ করে নটোতে দিয়ে দিয়েছি। আপনারা ফন্টটির প্রভিউ পাবেন <http://www.google.com/get/noto> সাইটে। যদিও সম্পূর্ন ফন্ট ফ্যামিলির সাইজ প্রায় দেড়শ মেগাবাইট, তবে আপনি বাংলা ফন্টটা নামিয়ে নিতে পারবেন মাত্র ২০০ কিলোবাইট খরচ করেই।

তবে ফন্টটার এখনো গুগলের ওয়েব ফন্ট সাইটে আসে নি। যদিও গুগল ফন্টের আর্লি একসেসে (<http://www.google.com/fonts/earlyaccess>) ফন্টটা দেয়া আছে, তবে সেটা বেটা ভার্সন। আশা করি খুব শীঘ্রই ফন্টটার ফুল ওয়েবফন্ট রিলিজ দেবে গুগল।

লাভ ফর গুগল এগেইন।
